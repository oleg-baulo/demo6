Як готувати яблучний пиріг:

1. Яблука очистіть від шкірки, видаліть серединку і наріжте довільними шматочками.

2. Візьміть товстостінну сковороду і розтопіть на ній вершкове масло. 
Всипте 50 г цукру, додайте лимонний сік, розмішайте. Коли весь цукор розтане, 
додайте нарізані яблука і перемішайте. Обсмажте на середньому вогні протягом
3-4 хвилин,щоб яблука карамелізувалися. Вони не повинні стати м'якими й 
розвалюватися. Дайте яблукам повністю охолонути.

3. Збийте в однорідну піну яйця і цукром, що залишився. Борошно просійте і 
змішайте з розпушувачем.Сухі інгредієнти введіть в збиті яйця і розмішайте, 
щоб не було грудочок.

4. Яблука в карамелі додайте в тісто. Перемішайте, щоб вони рівномірно 
розподілилися по всьому об'єму.

5. Підготуйте сковороду з товстим дном, бажано діаметром 20-22 см 
(на такій сковороді пиріг виходить високим і пишним). 
Змастіть її вершковим маслом. Вилийте заготівлю і розрівняйте. 
Поставте на найповільніший вогонь і випікайте близько 
30-35 хвилин під кришкою. Бажано перші 20 хвилин кришку не відкривати,
щоб яблучний пиріг не осів.

6. По готовності переверніть сковороду на блюдо, щоб витягти пиріг. Або, 
якщо у вас сковорідка з покриттям, що не дряпається, 
наріжте випічку, не дістаючи. Смачного!